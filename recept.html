<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Recept</title>
</head>
<body style="background-color: aquamarine;">
    <h1>Házi Ramen</h1>
    <h2>Hozzávalók</h2>

    <h3>Alaplé</h3>
    <li>1 kg sertéscsont (vagy más csont, hús ízlés szerint)</li>
    <li>2 cm gyömbér</li>
    <li>2 gerezd fokhagyma</li>
    <li>1 kis fej vöröshagyma (és/vagy póré vagy újhagyma)</li>
    <li>1 kávéskanál fehér bors (opcionális, ezek is: chili bean szósz, szezámolaj, shitake gomba (feltétnek jó lesz a végére), miso)</li>
    <li>10 g wakame (1 kis darab, vagy kombu, vagy algalap, opcionális)</li>

    <h3>Husi+tare</h3>
    <li>320 g sertéshús (császárhús, tálcásan kapható vékonyra szelve a Tesco-ban, 320 g egy csomag)</li>
    <li>3 cm gyömbér</li>
    <li>3 gerezd fokhagyma</li>
    <li>3 közepes db újhagyma</li>
    <li>3 ek cukor (kókuszvirágcukor volt itthon, azzal készült)</li>
    <li>350 ml szójaszósz</li>
    <li>2 dl szaké (+ 2 dl mirin is, ha van, vagy fehérbor, jó édes)</li>
    <li>1 dl víz</li>

    <h3>Feltétek</h3>
    <li>250 g udon tészta (vagy rámen tészta, vagy Shan'shi, ez szinte mindenhol kapható)</li>
    <li>4 db tojás</li>
    <li>2 közepes db újhagyma</li>
    <li>200 g csemegekukorica</li>
    <li>250 g spenót (vagy bok choy)</li>
    <li>1 közepes db sárgarépa (továbbá lehet még feltét: bambuszrügy, gombák, csírák, nori, menma, rákrudacska, vaj, stb)</li>
    <li>4 teáskanál miso (opcionális)</li>
    <li>2 kávéskanál csípős paprikakrém (opcionális)</li>

    <h2>Elkészítés</h2>
    <h3>Alaplé</h3>
    <p>1. A hozzávalókat 2-2,5 liter vízben, 1-2 óra alatt megfőzzük, ha kell, lehabozhatjuk. Akkor kész, ha a husi finom puha lesz (ha olyan húsból főzzük, akár feltét is lehet belőle). A hozzávalókat tetszőlegesen daraboljuk, vagy akár egészben is belerakható. A shiitake gombát (ha teszünk bele) érdemes egyben hagyni, és csak a végén szeletelni, szuper feltét lehet. Ha kész, leszűrjük. A levet félretesszük. Ha csak nem akarunk valamit feltétnek használni, a továbbiakra nincs szükségünk.</p>
    <p>2. Közben a feltéthez a tojásokat 6 perc alatt megfőzzük és jégre tesszük. Ha kihűlt és meghámozzuk, vagy a tare-ba áztatjuk (következő fázis), vagy ha husimentesen készítjük, akár szójaszószba is lehet... minél tovább áll benne annál jobb, de ez a lépés el is hagyható.</p>

    <h3>Husi+tare</h3>
    <p>1. A császárhús-szeletek kivételével a hozzávalókat tetszőlegesen aprítjuk, vagy egészben hagyjuk. A husiszeteletek 3-4 részre vágjuk, és a kikevert szószban készre főzzük (kb. fél- egy óra alatt kész).</p>
    <p>2. redetileg a császárhúst egyben főzik több óra alatt, vagy feltekerve, ezek a vékony szeletek viszont hamarabb elkészülnek, és jobban átjárja őket a szósz. Ettől lesz gyorsabb... és finomabb is, de ha valaki mégis az eredetihez ragaszkodik, az is oké :D</p>
    <p>3. Ha kész, leszűrjük, a husiszeleteket külön szedjük. A tare-ba mehetnek a tojások (előző fázis vége), és ha kihűlt, a zsírt is külön szedhetjük a tetejéről.</p>

    <h3>Feltétek</h3>
    <p>1. A tésztát kifőzzük. Láttam már olyat, aki spagettit főzött bele. Sokféle tészta jó lehet hozzá, nekem az udon a kedvencem. Ami viszont nagyon rossz volt, az instant levesek tésztája. Azt nem ajánlom senkinek.</p>
    <p>2. Egy nagy mély tányérba szedünk ízlés szerint tare-t (a lé amiben a husi főtt), vagy egy kis miso-t és szójaszószt, zsírt. A sósságát a tare fogja adni, vagy mehet még bele szójaszósz. Ízlés szerint, 2-3 evőkanál, a szójaszósztól is függ.</p>
    <p>3. Erre jöhet a tészta, és bármi más egyéb feltét, amit csak jónak érzünk hozzá az alkotói szabadság nevében. De azért talán még így is rámen marad :) Rámerjük a forró levest, és már szürcsölhetjük is.</p>
</body>
</html>